ББСБ-ын үндсэн бүртгэлийн EFine систем	 












**“efine” Нябо-Бүртгэлийн**

` `**модулийн гарын авлага**










# **ТАНИЛЦУУЛГА**

Хэрэглэгчийн гарын авлага дараах хэсгүүдээс бүрдэнэ. Үүнд:

- Модулийн тухай
- Системд нэвтрэх 
- Тэнцлийн гүйлгээ
- Валютын арилжаа
- Гадаад гуйвуулга
- Дансны үлдэгдэл, хуулга
- Тэнцлийн бус гүйлгээ
- Бусад хэрэгслүүд
- Ажиллах заавар
- Асуулт хариулт

Хэрэглэгчийн тухай товч мэдээлэл.

Програмын үндсэн дэлгэцний баруун дээд хэсэгт байгааг талбарлая.

Хэрэглэгчийн зураг. Дарахад Системд нэвтэрсэн хэрэглэгчийн нэр байна. Хэрэглэгчийн тухай цэсээр хэрэглэгчтэй холбоотой хувийн тохиргоонуудыг хийнэ. 

Программ дахь байнга хэрэглэх товчнууд- Товчны хослол

Системийн тухай- ерөнхий мэдээлэл, заавар гарын авлага харах линк

Системээс гарах- Системээс гарах үйлдэл

Мөн хэрэглэгчид ирсэн мэдэгдэлүүд, ирсэн захидал, байнга ордог цонхны тэмдэглэл нүүр хуудасруу буцах меню харагдана. 






## **СИСТЕМД НЭВТРЭХ**
Системрүү нэвтрэхийн тулд байгууллагын системийн замыг веб хөтөч дээр оруулна. 

Жишээ нь : <http://demo.efine.mn:808/test/login.jsp>

Хэрэглэгчийн нэр, нууц үгээ тухайн системд бүртгүүлсэн байх ёстой. Хэрэглэгчийн эрхийг систем хөгжүүлэгчээс үүсгэж өгнө. Хэрэглэгчийн нэр, нууц үгийг зөв оруулснаар  системд нэвтэрнэ. 

Систем рүү нэвтрэх үед ямар нэгэн алдаа гарвал хөгжүүлэгчид мэдэгдэнэ үү. 


Амжилттай нэвтэрсэн үед тухайн хэрэглэгчийн эрх, чиг үүрэгт хамаарах меню харагдана. 














**Данс**

Данс цэсээр ороход дараах 

- Нэрийн данс
- Дотоод данс
- Тэнцлийн бус данс

` `гэсэн сонголтууд гарч ирнэ. Дансны төрлөөс хамаарч сонголтоо хийх бөгөөд үндсэн үйлдэлүүд адилхан байна.

Нэрийн данс цонхоор банк бусын бүртгэгдэн нэрийн дансдын жагсаалт харагдана. Зүүн дээд талд нэрийн данс засах, устгах, жагсаалт дахин дуудах, Нэрийн данс шинээр нээх цэсүүд харагдана. Жагсаалтын толгой хэсэгт талбар бүрээр хайлт хийх боломжтой мөн дэлгэрэнгүй хайлтыг хийх боломжтой. Зээлийн харилцагч үүсэхэд данс автоматаар үүсэх ба зээлийн данснаас өөр данс үүсгэх үед энэ цонхыг ашиглана. 


Нэрийн данс шинээр нээх :                                Нэрийн дансны мэдээлэл засах :




**Гүйлгээ**

Тэнцлийн гүйлгээний цонхоор сүүлд хийгдсэн гүйлгээний жагсаалт харагдах ба шинэ гүйлгээний төрлөөс хамаарч 1. Гүйлгээ хийх, 2. Кассын гүйлгээ хийх, 3. Конверс гүйлгээ хийх сонголтоор хийнэ. 

**Кассын орлого.** Энэ нь зөвхөн кассын данстай харьцсан гүйлгээ оруулах боломж юм, ингэхдээ кассын данс шивэхгүй, харьцсан кредит дансаа оруулна (өөрөөр хэлбэл, кредит талын данс оруулна, дебит талын буюу кассын дансыг програм цаанаа авна). Төгрөгийн болон валютын данс шивснээс хамааран програм өөрөө харгалзах төгрөгийн болон валютын кассын дансыг авна.

Энэ шимтгэл зээл олголтод шимтгэл авах эсэхийг тохируулц байгаа мөн үү? Зээлийн шимтгэл авахаар тохируулсан бол яаж гүйлгээ хийх вэ?

**Кассын зарлага.** Дебет талын данс оруулна, кредит талын буюу кассын дансыг програм цаанаа авна, мөн кассын зарлагын төрөл сонгосон тохиолдолд бэлэн гаргалт, данс хоорондын шилжүүлгийн шимтгэлийн гүйлгээг программ өөрөө давхар хийнэ, харин дэлгэц дээрхи <шимтгэл авахгүй> гэсэн сонголт хийвэл шимтгэлийн гүйлгээ хийгдэхгүй. 

**Бэлэн бус конверс.** Энэ төрлөөр валютын ба төгрөгийн дансны хооронд (дебет талд валютын, кредит талд төгрөгийн данс оруулна), төгрөгийн ба валютын дансны хооронд, хоёр өөр валютын дансны хооронд зэрэг нийлмэл гүйлгээнүүд хийнэ. Энэ гүйлгээний бичилт нь дебет данснаас валют(төгрөг)–ийн дүнгээр конверсийн данс руу гүйлгээ хийнэ, дараа нь конверсийн данснаас төгрөг(валют)–ийн дүнгээр кредит данс руу гүйлгээ хийнэ, харин арилжааны ханшийн зөрүүтэй бол арилжааны орлого, зарлагыг харгалзах орлого, зарлагын дансанд гүйлгээ хийнэ. Мөн энэ гүйлгээг ямар ханшаар хийхийг оруулж өгнө, валютын ба төгрөгийн дансны хооронд гүйлгээ хийж байгаа бол валютын авах ханш, төгрөгийн ба валютын дансны хооронд бол валютын зарах ханш, хоёр өөр валютын дансны хооронд бол кросс ханшийг хэрэглэгч өөрчилж өгөх боломжтой.







**Бусад гүйлгээ.** Энэ сонголтоор банкны өдөр тутмын бүх гүйлгээг хийх боломжтой. Дээр дурдсан сонголтын үед нэг талын данс шивдэг байсан бол, энэ үед дебет ба кредит талын дансыг хоёуланг нь оруулж өгнө. Өөрөөр хэлбэл, ихэвчлэн дээр дурдсан сонголтоос бусад төрлийн гүйлгээ хийнэ гэсэн үг. Гүйлгээнд орж байгаа дансны харьцаанаас хамаараад холбогдох шимтгэлийн гүйлгээнүүд давхар хийгдэх тохиолдлууд ч байж болно. Зээлийн эргэн төлөлтийн гүйлгээ хийх боломжтой ба дебит талд харилцагчийн нэрийн данс сонговол идвэхтэй зээлийн гэрээний жагсаалт Зээлүүд гэсэн хэсэгт сонголтоор харагдана. 


` `Дансны дэлгэрэнгүй мэдээлэл харах 

` `Дансны дэлгэрэнгүй хайлт хийх, харьцах дансыг сонгоно


**Тэнцлийн бус гүйлгээ** 

**Шинэ данс нээх.** Тэнцлийн гадуурхи балансын данс шинээр бүртгэх хэсэг. Тэнцлийн бус данс нээхдээ шинэ дансны дугаарыг хэрэглэгч оруулж өгнө, энэ төвөөс батлагдсан төлөвлөгөөний дагуу байх ёстой. Шинэ данс нээхдээ дансны нэр зэргийг бүрэн гүйцэд оруулах хэрэгтэй. Амжилттай бүртгэсэн бол системийн мессеж гарна. 

**Дансны хайлт.** Тэнцлийн гадуурхи дансны сан дахь бүх бичлэгийн жагсаалт маягаар харуулна. Эндээс дансны тухай мэдээллийг харахаас гадна дансны зарим өгөгдлийг засварлаж болно, үүнд: дансны нэр, дансны нэгж гэх мэт

**Дансны үлдэгдэл.** Тэнцлийн гадуурхи дансны тухайн үеийн үлдэгдэл харуулна. Энд зөвхөн дансны дугаараа оруулна, ингэхэд тухайн дансны хамгийн сүүлийн үлдэгдэл гарна, өнөөдрийн гүйлгээ хамаарна.

**Тэнцлийн бус гүйлгээ оруулах.** Тэнцлийн гадуурхи дансны гүйлгээ оруулах хэсэг энд байгаа.


Гүйлгээний жагсаалт. Өдрийн нийт гүйлгээ болон өмнөх өдрийн гүйлгээний жагсаалт гарна, тухайн гүйлгээний жагсаалтаас гүйлгээ буцаах, баримт хэвлэх боломжтой. 


Тэнцлийн гадуурхи дансны гүйлгээ үлдэгдлийг тодорхой хугацааны интервалаар авах бол дэлгэрэнгүй хайлтын хэсгийг ашиглана.


**Баримт хэвлэх**

Гүйлгээний үндсэн дэлгэц дээрх <баримт хэвлэх> гэсэн сонголтыг тэмдэглэвэл тухайн гүйлгээний баримт хэвлэнэ, гэхдээ ямар төрлийн баримт, хэдэн хувь, ямар принтер лүү хэвлэх зэрэг сонголттой тусдаа дэлгэц гарна. Гүйлгээний төрлөөс хамаараад ямар төрлийн баримт (кассын орлого, зарлага эсвэл мемориалын ) хэвлэх гэдгийг программ мэдэрнэ.

**Гүйлгээ оруулах дэлгэцтэй ажиллах заавар**

Гүйлгээний цонхонд гарч ирсэн талбаруудаас доогуур улаан зураас бүхий талбарыг заавал оруулах бөгөөд гүйлгээ хийхээс өмнө дансны мэдээлэл болон үлдэгдэл, дансны нэр зэргийг сайтар тулгаж “Гүйлгээ хийх” товчин дээр дарсанаар гүйлгээ хийгдэнэ. Гүйлгээ амжилттай болон амжилтгүй болсон талаар зүүн доод буланд мэдээлэл гарч ирнэ. 


Гүйлгээний мэдээлэл оруулж байх үедээ тухайн мэдээлэл буруу эсвэл дахин шинээр бичих хэрэгтэй болбол “close” команд буюу Esc товчийг дарна,
### **ДАНСНЫ ҮЛДЭГДЭЛ, ХУУЛГА** 



**Нэрийн дансны хуулга**

Харилцагчийн нэрийн дансны  тодорхой  хугацааны хоорондох гүйлгээг хуулга хэлбэрээр харуулна. Энэ нь өдрийн ба өмнөх өдрөөр гэсэн сонголттой, өдрийн гэдэгт тухайн зөвхөн гүйлгээний өдөр хийгдсэн гүйлгээний хуулга гаргана, харин өмнөх өдрөөр гэдэгт гараас оруулсан огнооны хоорондох гүйлгээний хуулга гаргана.

Нэрийн дансны хуулга нь тодорхой өдрийн хоорондох харилцагчийн дансны бүхий л гүйлгээг дэлгэрэнгүй байдлаар харуулах ба уг дансанд шилжүүлгээр орж ирсэн бол аль банкны, ямар данс, ямар нэрээр ирсэн гэдгийг давхар харуулдаг.

Өдрийн хуулга сонголт хийсэн үед огнооны сонголт хийхгүй, <дансны дугаар> нүдэнд дансаа оруулаад <хуулга> командыг ажилуул. Харин өмнөх өдрөөр гэсэн сонголт хийсэн үед дансны дугаар оруулахаас гадна эхлэх, дуусах огноогоо оруулна.  (зураг дээр харуулсан)


**Өдрийн хуулга**

Тухайн өдөр гүйлгээнд орсон бүх дансны хуулгыг бүх төрлөөр нь, янз бүрээр гаргаж авна. Өдрийн хуулга дэлгэцэн дээрх үндсэн сонголтоос хамаарч өөр дэлгэцний сонголт гарна.

Нябо журнал. Тухайн өдрийн гүйлгээний нябо журнал буюу дэлгэрэнгүй хуулгыг төв, салбар нэгж, гүйлгээ хийсэн хэрэглэгч гэсэн сонголтоор гаргана. Хэрэглэгчээр гэсэн сонголт нь зөвхөн тухайн хэрэглэгчийн хийсэн гүйлгээг шүүж нябо-журнал хэлбэрээр харуулна, салбар нэгжийн гэсэн сонголт нь тухайн салбарын хэд хэдэн хэрэглэгчийн гүйлгээг нэгтгэж гаргана гэсэн үг, нийт гүйлгээгээр гэдэг нь өдрийн бүх гүйлгээ, балансаар гарна.




Түүвэр хуулга. 

<Түүвэр хуулга> гэсэн сонголтоор ороход тухайн өдөр гүйлгээнд орсон бүх дансны жагсаалтыг цонхонд харуулдаг, эндээс нөгөө талын нүд рүү хуулга авах дансаа ялгах хэрэгтэй, ингэхдээ уг жагсаалтаас нэг нэгээр нь сонгосон ч болно, эсвэл бүлэг дансаар, дансны интервалаар, бүх дансаар гэж сонгож болно. Мөн энд 3 сонголт байгаа, үүнд түүвэр хуулга, дотоодын дансны хуулга, нэрийн дансны хуулга. 

Энэ түүвэр хуулгын тайлан хэр ашиглагддаг вэ? Хасаж болох уу

Түүвэр хуулга нь сонгосон данснуудад гарсан гүйлгээг нябо журнал хэлбэртэй түүвэрлэж харуулна, дотоодын дансны хуулга нь жагсаалтан дахь данс тус бүрийн хуулгыг нэг нэгээр нь гаргана, нэрийн дансны хуулга нь  жагсаалтан дахь данс тус бүрийн хуулгыг тус тусад нь гаргаж шууд принтер лүү илгээнэ.



**Нэг дансны хуулга**

` `Ямар нэг дансны тухайн өдрийн гүйлгээний хуулга гаргана, энэ нь ихэвчлэн дотоодын дансны хуулга авахад зориулагдсан. <Нэрийн дансны хуулга>-с дебет, кредит талаар, төгрөг валютын дүнгээр, харьцсан данстай  гардагаараа ялгаатай.

**Жагсаалт**

- Хэрэглэгчийн жагсаалт. Өдрийн гүйлгээний сангаас зөвхөн тухайн хэрэглэгчийн хийсэн бүх гүйлгээг жагсаалт байдлаар гаргана, үүнийг багцалсан мемориалын ордер гэж нэрлэдэг.
- Харьцсан дансаар. Гүйлгээнд орсон дансны бүлгээр эсвэл дансаар нь шүүлт хийж, тухайн данстай харьцсан гүйлгээг жагсаалт байдлаар гаргана. Ингэхдээ тухайн дансны дебет эсвэл кредит аль талаараа харьцсан гэдгийг гараас сонголт хийнэ. 
- Кассын зарлагын жагсаалт. Энэ валютын бэлэн ба бэлэн бус арилжаагаар төгрөгийн болон валютын касснаас ямар гүйлгээ гарсныг жагсаалтаар харуулна. Өөрөөр хэлбэл валют худалдаж авсан бол хичнээн төгрөг зарлагадсан, валют худалдсан бол хичнээн валют зарлагадсан гэдгийг дүнгээр нь валют тус бүрээр нь бүлэглэж гаргана.


- Зурган дээр, харьцсан дансны жагсаалт авах тайланг харуулсан байна, Жишээ нь, кредит талдаа 4113 бүхий балансын данстай харьцсан, дебет нь 2301-той харьцсан жагсаалт авна гэх мэт

**Гүйлгээний түүвэр**

<Өдрийн хуулга> дээр авсан хуулга, тайлангуудыг өмнөх өдрөөр, эсвэл тодорхой хугацааны хоорондох байдлаар авах боломж бүрдүүлнэ.

Дансны дундаж үлдэгдэл

Тодорхой хугацааны хоорондох тухайн дансны үлдэгдлийн дундажийг гаргана, дансны дундаж үлдэгдэл нь тухайн хугацаанд хэр зэрэг тогтвортой үлдэгдэлтэй байсныг харуулах үзүүлэлт юм. Энд дансны дундаж үлдэгдэл бодохоос гадна дундаж үлдэгдэлд хүү тооцож, авто гүйлгээ хийх боломжтой. 

Дундаж бодох дансыг бүлэг, интервалаар шүүх ба үлдэгдлийн хязгаарыг тогтоож өгч болно. Тухайлбал, Иргэдийн төгрөгийн харилцах гэсэн бүлгийн, 10 сая-аас их дундаж үлдэгдэл бодож болох жишээтэй. Хугацааны интервалыг ямар ч байдлаар (өдөр,сар, жил гэх мэт) өгч болох ба тэр хоорондох өдрийг “хуваагч”-р тохируулж болно.

Дансны дундаж үлдэшдэл гаргаж байгаа цонх олдохгүй байна. Энэ ашиглагддаг уу?
Дундаж үлдэгдлийг нэг өдрөөр (эхлэх ба дуусах огноо нь ижил), хуваагч нь нэг бол тухайн үеийн дансны үлдэгдэл гарна, өнөөдрөөр гэж бодвол өнөөдрийн дэлгэрэнгүй үлдэгдэл байна. Дансны жагсаалтыг хэвлэх командаар репорт байдлаар харж болно, хэвлэж болно.

**ГҮЙЛГЭЭНИЙ ХАЙЛТ**

Тухайн өдрийн болон өмнөх өдрийн гүйлгээнээс хайлт хийх зориулалттай дэлгэц юм. Өмнөх өдрийн гүйлгээ хайх тохиолдолд дэлгэрэнгүй  хайлтаас эсвэл хүснэгтийн толгой хэсэгт огноогоо өгч хайна, энэ нь нэг өдрийн болон тодорхой өдрийн хоорондох гүйлгээнээс шүүлт хийх боломжтой. Гүйлгээний хайлт дээр үндсэн өгөгдлөөс гадна салбар нэгж, хэрэглэгч, гүйлгээний төрөл болон авизийн өгөгдлөөр хайлт хийх боломжтой.


Зурган дээр гүйлгээний үндсэн өгөгдлүүдээр хайх эхний дэлгэцийг харуулав. 

ID. Гүйлгээний бичлэгийн дугаараар хайлт хийнэ гэсэн үг.

ДЕБЕТ. Дебет дансны дугаараар эсвэл дебет балансаар хайна

КРЕДИТ. Кредит дансны дугаараар эсвэл кредит балансаар хайна

ДҮН. Төгрөгийн эсвэл валютын дүнгээр хайна

Нэгж. Валютын кодоос сонголт хийж хайна. Төгрөг бол MNT 


Дэлгэрэнгүй хайлт ашиглахдаа эхнийцонхонд хайх талбар сонгоод дараа нь тухайн талбар дахь утгыг харьцуулах сонголтыг хийж сүүлийн талбарт харьцуулах өгөгдлийг оруулна. Хэд хэдэн нөхцөлт хайлт хийх боломжтой ба зэрэг биелэх эсвэл аль нэгэн биелэхээс хамаарч ‘and’ эсвэл ‘or’ сонголтоос хийж шүүлт нэмэх гэсэн товчоор нэмнэ. Гарсан үр дүнг, эсвэл бүх жагсаалтыг Экспорт хийх (excel файлаар татаж авах бол) сонголтын хийнэ.  Дэлгэцэн дээр үр дүнг харах бол “Болсон” гэсэн товчийг дарна. Хайлт, шүүлтээ дараа дахин ашиглахаар бол доод хэсэгт халтын нэр өгч хадгалах боломжтой. 

Нэмэлт мэдээлэл.

Хайлтын үр дүнд бичлэг олдсон бол бичлэгийн тоо, гүйлгээний дүнгийн нийлбэр(төгрөг ба валютаар) дэлгэцний доод талд гарна. Гүйлгээний жагсаалтаас аль нэгийг нь идэвхжүүлж тухайн гүйлгээний талаар дэлгэрэнгүй байдлаар харах, мөн гүйлгээний баримт хэвлэх, гүйлгээ буцаах зэрэг үйлдлүүд хийх боломжтой. :  Дэлгэрэгүй хайлтын талбарууд өгөгдлийн сангийн нэрээр харагддаг тул англи болон монгол нэршилийг холилдож харагдах боломжтойг анхаарна уу.  

### **НЯБО ТОХИРГОО**

Бүтээгдэхүүн үйлчилгээний тухай мэдээлэл, лавлах сангуудын тухай мэдээлэл зэргийг авах  хүсвэл програмын үндсэн цэсэн дэх Нябо бүртгэл цэсний Нябо тохиргоо хэсэгээс авна  уу. 







# **ХАРИЛЦАГЧ БҮРТГЭХ, ДАНС НЭЭХ МОДУЛЬ**

` `Энэ програм нь харилцагч шинээр бүртгэх, данс нээх, харилцагчийн мэдээлэл болон дансны мэдээлэл засварлах, бүртгэлийн нэгдсэн сангаас хайлт хийх, дотоодын данс нээх, дансны шинж, төлөвлөгөө засварлах, зэрэг үйлдлүүд хийх зориулалттай.  Данс нээх хэсэгт харилцагчийн бүртгэлтэй холбоотой бүх төрлийн мэдээлэл цуглуулна. Харилцагчийн үндсэн мэдээлэл болох овог, нэр, регистер, дансны дугаар зэрэг өгөгдлүүдээр хайхаас гадна утас, хаяг, имэйл зэрэг бусад нэмэлт талбаруудаар хайлт хийх боломжтой. 

Хэрэглэгчийн гарын авлага дараах хэсгүүдээс бүрдэнэ. Үүнд:

- Програмын тухай
- Харилцагч бүртгэх
- Шинэ данс нээх
- Дотоодын данс нээх
- Дансны төлөвлөгөө
- Гарын үсэг оруулах
- Ажиллах заавар

### ПРОГРАМЫН ТУХАЙ.	(PAGE1)
Харилцагчийн бүртгэл болон дансны бүртгэлтэй холбоотой бүх төрлийн мэдээлэл цуглуулж, шинээр бүртгэх, түүн дээр хайлт хийх болон засвар хийх бүх төрлийн үйлдлүүд хамрана. 

Бүртгэлийн давуу талууд:

- Нэг харилцагчид дээр хэд хэдэн данс бүртгэх боломж олгож байгаа юм
- Харилцагч өмнө нь бүртгэгдсэн эсэхийг регистерийн дугаараар шалгах бөгөөд регистерийн дугаарын алгоритмыг давхар шалгаж байгаа.
- Харилцагчийн зурган мэдээлэл (гарын үсэг, фото зураг) бүртгэх боломжтой(Зээлийн харилцагчаар бүртгэх үед)
- Балансын дансыг бүтээгдэхүүн үйлчилгээ гэсэн шинэ зүйлтэй холбож өгсөн, өөрөөр хэлбэл бүртгэлийн системийн хэмжээнд дансны төлөвлөгөөг ямар ч банкинд зохицуулан өөрчлөх боломжтой
- Дотоодын дансыг харилцагчийн данс шиг бүртгэх боломжтой, энэ нь банкны салбар нэгж нь харилцагч шиг бүртгэгдэнэ гэсэн үг

САНАМЖ.

Шинээр харилцагч бүртгэх үед харилцагчийн кодыг програм авто кодлоно, өөрөөр хэлбэл харилцагчийн дугаар өмнөх дугаар дээр нэгээр нэмэгдэнэ, мөн шинэ дансны дугаарыг програм өөрөө олгоно. 

Шинээр харилцагч бүртгэхдээ харилцагчийн үндсэн мэдээлэл болох овог нэр, регистерийн дугаарыг үнэн зөв оруулах шаардлагатайг анхаарна уу. Шинээр данс нээхийн өмнө уг харилцагч өмнө нь данс нээгдсэн эсэхийг шалгаж, өмнө нь данстай бол тухайн харилцагчийн дугаар дээр нь шинэ дансаа бүртгэнэ. Өөрөөр хэлбэл нэг харилцагч нэг ID дугаартай байна, тэр дугаар дээр нь хэдэн ч данс нээгдэж болно гэсэн үг.

Дотоодын дансыг нээхдээ түүний харгалзах салбар нэгжийг эхлээд сонгох хэрэгтэй, энэ нь шинэ дансны дугаартай холбоотой учраас үнэн зөв мэдээлэл өгөх хэрэгтэй.

### ХАРИЛЦАГЧ БҮРТГЭХ	
Ийм бйадлаар бүгдийг засаж оруулна
Зээлийн бус харилцагч үүгэх бол энэ модулийг ашглана. 

Шинээр бүртгэх. Харилцагчид шинэ данс нээхийн тулд харилцагчаа шинээр бүртгэх хэрэгтэй. Шинээр бүртгэхдээ, эхлээд тухайн харилцагч өмнө нь данс нээлгэж байсан эсэхийг шалгаж үзнэ, хэрэв өмнө ямар нэг данстай байсан бол шинээр бүртгэх шаардлагагүй тухайн харилцагчийн код дээр дансны бичлэг нэмнэ, харин өмнө нь бүртгүүлж байгаагүй шинэ харилцагч бол шинээр харилцагчийн дугаар авч, түүн дээрээ шинэ дансыг нь бүртгэнэ. 


Харилцагчийн үндсэн мэдээллийг заавал оруулна

Шинээр харилцагч бүртгэх цонхноос данс нээх цонх руу шилжих команд байгаа, мөн шинээр данс нээх цонхон дээр харилцагч шинээр бүртгэх команд байгаа. Өөрөөр хэлбэл, шинээр данс нээхийн тулд харилцагч бүртгэх дэлгэцэн дээр ч ажиллах боломжтой, эсвэл данс нээх дэлгэцэн дээрээс шинэ харилцагч бүртгэх боломжтой гэсэн үг.

Хайлт. Харилцагчийн бүртгэлийн нэгдсэн сангаас харилцагчтай холбоотой бүх л мэдээллээр хайлт хийнэ. Мөн дансны дугаараар хайх боломжтой. 



Дээрх цонхон дахь харилцагчийн үндсэн мэдээллүүдээс тухайн үг оролцсоноор хайна, өөрөөр хэлбэл харилцагчийн нэр=“БАТ” гээд хайхад, “БАТАА”,”БАТСАЙХАН”,”БАТХҮҮ ” гэх мэт бүх “БАТ” оролцсон жагсаалтыг гаргана. Үүнтэй адилаар бусад талбарууд мөн тухайн үг оролцсоноор хайна.



Дэлгэрэнгүй. Харилцагчийн тухай бүх мэдээллийг нэг дор засварлах боломж олгоно. Ингэхийн тулд <харилцагчийн код>-г мэдэж байх шаардлагатай.  Дэлгэц эхэлж нээгдэхдээ харилцагчийн код нүдэн дээр курсор байрлах ба энд кодоо оруулаад ENTER дарахад харилцагчийн үндсэн мэдээлэл харагдана. Дараа нь хажуугийн мэдээллийн нэрийг идэвхжүүлэхэд харгалзах мэдээлэл харагдана.


Үндсэн мэдээлэл. Дэлгэцэн дээр харуулсан харилцагчийн тухай үндсэн мэдээллийг засварлах хэсэг юм, харгалзах нүдэн дээр засвар хийгээд <засварлах> товчийг дар.


Харилцагчийн данс. Тухайн харилцагчийн дансны мэдээлэл гарах бөгөөд хэдэн хэдэн данстай бол тэдгээр нь жагсаалт хэлбэрээр харагдана. 






Шинэ данс нээх	(page2)

ийм байдлаар бүгдийг засах

Зээлийн бус харилцагчийн данс нээх

Шинэ данс нээх. Харилцагчид шинэ данс нээхийн тулд харилцагчаа шинээр бүртгэх хэрэгтэй. Харин өмнө нь бүртгэсэн бол тэр харилцагчийн код дээр данс нээгдэнэ. Эндээс ямар нэгэн данс заавал нэг харилцагчийн кодтой холбогдох ёстой гэдгийг анхаарна уу. Өмнө харилцагч бүртгүүлсэн гэдгийг түүний регистерийн дугаараар хайна, хэрэв регистер байхгүй бол дансны дугаараа мэдэж байх шаардлагатай. 



Дэлгэц-1. Харилцагчийн мэдээллийг лавлах хэсэг


Харилцагчийн мэдээллийг лавлах сонголт 3 хэсэгтэй. Үүнд:

- харилцагчийн код
- регистерийн дугаар
- дансны дугаар

Сонголт хийсний дараа өгөгдлөө оруулаад <хайлт> товчийг дарахад хайлтаар бичлэг олдсон бол тухайн харилцагчийн үндсэн мэдээлэл гарна, харин олдохгүй бол “бичлэг олдсонгүй” гэсэн алдааны мессеж гарна. Харилцагчийн мэдээллээ шалгасан бол “>>” товчийг дарахад данс нээх цонх гарч ирнэ, данс нээх хэсгээс “<<”  товчийг дарахад харилцагчийн мэдээлэл лавлах хэсэг руу орно.

Хэрэв харилцагчийн мэдээлэл олдоогүй, эсвэл шинээр харилцагч бүртгэх бол нэмэлт командуудыг хэрэглэх хэрэгтэй.

- дэлгэрэнгүй. Регистерийн дугаар, дансны дугаараар хайхад олдоогүй, эсвэл харилцагчийн кодыг мэдэхгүй бол энэ командыг ажилуулах хэрэгтэй. Энэ товчийг дарахад тусдаа цонх нээгдэх ба харилцагчийн үндсэн өгөгдлүүдээр хайх боломж олгоно. Хайлтаар бичлэг олдсон бол тухайн бичлэгийг идэвхжүүлж enter дарахад буцаад данс нээх цонх руу шилжинэ, хэрэв хайлтаар хэд хэдэн бичлэг олдсон бол тэдгээрээс аль нэгийг нь сонгож идэвхжүүүэх хэрэгтэй.
- шинээр бүртгэх. Данс нээх гэж буй харилцагч өмнө нь бүртгэлд байхгүй бол шинээр бүртгэх хэрэгтэй, энэ товчийг дарахад тусдаа цонх нээгдэх ба энд харилцагчийн мэдээллийг шинээр оруулж өгөх ба <бүртгэх> командыг биелүүлнэ. Шинээр бүртгэсний дараа харилцагчийн шинэ код “хайлт” нүдэнд орж ирнэ. Эндээс “>>” товчийг дарж дараагийн хэсэг рүү орно.
- засварлах. Хэрэв тухайн харилцагчийн мэдээлэл дутуу эсвэл буруу бол засварлаж болно.

Нэмэлт команд ажиллахад тусдаа цонх нээгдэх ба буцахдаа хайлт нүлэн дээр очих ба <хайлт> командыг дахин ажиллуул.










Дэлгэц-2. Данс нээх хсэг


Данс нээх хэсэгт байгаа мэдээллүүдийг нэг бүрчлэн бөглөх хэрэгтэй, дэлгэцэнд харуулсан сонголт хийх нүднүүд нэг нь нөгөөгөөс хамааралтай тул эхнээс нь сонголт хийх хэрэгтэй. Хэрэв тухайн  нүдэнд сонгох бичлэг байхгүй бол хажуугийн “….” Бүхий товчийг дарна уу. Ингэхэд тухайн сонголтонд хамаарах бүх бичлэг гарна, өөрөөр хэлбэл лавлах мэдээлэл бүхий тусдаа цонх гарна. Дээрх дэлгэцэнд харуулсан “эхний үлдэгдэл” нүд нь идэвхгүй байна, тусгай эрхтэй хэрэглэгчийн хувьд идэвхжинэ. Данс нээх командын өмнө шинээр нээх дансны өгөгдөл бүрэн гүйцэд оруулсан эсэхээ шалгаж үзэх хэрэгтэй.

Дотоодын данс нээх	(page3)

Дотоодын данс нь баланс, дансны бүтэц болон дугаарлалт зэргээр харилцагчийн данснаас ялгаатай учраас данс нээх өөр дэлгэцтэй байна. Дотоодын данс нээх дэлгэцийг доор зурганд харуулав. Дэлгэцэнд харагдаж сонголт хийх нүднүүдийг нэг бүрчлэн дарааллаар нь сонгох хэрэгтэй, хэрэв тухайн  нүдэнд сонгох бичлэг байхгүй бол хажуугийн “….” Зурагтай товчийг дарна уу. Ингэхэд тухайн сонголтонд хамаарах бүх бичлэг гарна, өөрөөр хэлбэл лавлах мэдээлэл бүхий тусдаа цонх гарна.

Дотоодын данс нээхдээ эхлээд салбар нэгжийн нэрийг заавал сонгох хэрэгтэй, энэ нь шинэ дансны дугаартай холбоотой.



Дансны төлөвлөгөө	(page4)

Дансны төлөвлөгөөний лавлах сан нь дотоодын дансны төлөвлөгөө ба бүтээгдэхүүн үйлчилгээ гэсэн 2 хэсгээс бүрдэнэ. Дотоодын дансны төлөвлөгөөнд дотооддоо хэрэглэх дансдын (касс дахь бэлэн мөнгө, валют, банкин дахь харилцах, орлого зарлагын нэгх мэт дансууд орно) тухай мэдээллийг засварлана. Бүтээгдэхүүн үйлчилгээний лавлах сан харилцагчийн бүтээгдэхүүн үйлчилгээтэй холбоотой данс (зээл, хадгаламж, итгэлцэл, санхүүгийн түрээс болон бусад авлага гэх мэт)-дыг бүлэглэж, бүтээгдэхүүн үйлчилгээний бүлэг үүсгэж, түүнийг нэмэх, засварлах боломжийг олгоно.

` `Дансны төлөвлөгөөний лавлах сан


` `Бүтээгдэхүүн үйлчилгээний лавлах сан

Ганаагаас 2 багана болгож засах





Ажиллах заавар	(page7)

Данс нээхдээ харилцагчийн болон дотоодын дансыг өөр өөр формоор орж нээнэ, харилцагчийн дансыг <шинэ данс> гэсэн форм дээр нээнэ, дотоодын дансыг <дотоодын данс> гэсэн формоор орж нээнэ. Данс нээх заавар тусламжийг дээр <данс нээх> хэсэг дээр дэлгэрэнгүй байдлаар харуулсан байгаа.

Шинээр данс нээхийн өмнө, харилцагчийн тухай үндсэн мэдээллийг оруулж, харилцагчийн шинэ дугаар (ID) авна, хэрэв өмнө нь данстай байсан бол тэр дугаар дээр нь шинэ дансыг нээнэ.  Харилцагч хэдэн төрлийн бүтээгдэхүүн үйлчилгээ авч байгаагаас шалтгаалан хэдэн ч данстай байж болно, тэдгээр дансд нь хоорондоо зөвхөн харилцагчийн дугаар=ID –р холбогдоно. 

Харилцагчийн тухай мэдээлэл засварлах бол <харилцагчийн дэлгэрэнгүй> гэсэн цэсээр орно, энд харилцагчийн овог нэр, регистер, хаяг, утас, имэйл гэх мэт мэдээллүүд засварлана. харин дансны тухай мэдээлэл засварлах бол <дансны дэлгэрэнгүй> гэсэн цэсээр орно, энд дансны нэр, дансны төлөв, дансны шинж зэрэг засварлаж болно. Дансны шинж солихдоо актив->хувьсах актив эсвэл пассив->хувьсах пассив болгон өөрилж болно, гэхдээ энэ зөвхөн дотоодын дансны хувьд өөрчлөлт оруулж болно.

Гүйлгээний програм дээр гүйлгээ хийх үед харилцагчийн дансны дугаарыг мэдэхгүй/санахгүй байгаа бол гүйлгээ оруулах form дээр дансны дугаар шивэх нүдэн дээр F5 товч дарахад дансны дэлгэрэнгүй хайлт гарна, эндээс харилцагчийн овог нэр болон бусад мэдээллийг оруулж дансны дугаарыг нь авах боломжтой.

Програм дээр <хуучин данс> гэсэн сонголт байгаа, энэ нь энэхүү системийг хэрэглэхээс өмнө өөр програмтай байсан бол тэр дансаа оруулж өгнө, энэ нь шинэ програм зүгширч хэвийн ажиллагаанд орох хүртэл хуучин дансны дугаар-г гүйлгээ оруулах болон хуулга, баримт дээрээ ашиглах болож олгож байгаа. Харин шинээр програмтай болж байгаа эсвэл шинээр байгуулагдаж байгаа газарт хуучин данс гэсэн сонголт байхгүй.

Энэ програм дээр харилцагчийн үндсэн мэдээллээс гадна хамтран эзэмшигчийн мэдээлэл болон харилцагчийн зурган мэдээлэл оруулах боломжтой байгаа, энэ нь харилцах,хадгаламж эзэмшигч тухайн дансаа хамтран эзэмших гишүүн байвал түүнийг нь оруулж болно. Зурган мэдээллийг үндсэн харилцагч болон хамтран эзэмшигч тус бүрээр нь салгаж оруулах боломжтой. Харилцагчийн зурган мэдээллийг /ялангуяа гарын үсгийн хэв маяг/ гүйлгээ хийх үед харах, баримт дээрх гарын үсэгтэй тулгаж шалгахад ашиглана.

Харилцагч данс нээлгэж үйлчилгээ авч байгаад дансаа хаалгаад дараа нь тодорхой хугацааны дараа дахин ирж үйлчилгээ авах үед өмнө ашиглаж байсан дансны төлөвийг сэргээгээд (харилцагчийн данс тухайн гүйлгээний өдөр үлдэгдэл нь тэг байвал гүйлгээ өндөрлөх үед дансны төлөв нь автоматаар хаагддаг, энэ тохиолдолд дансны төлөвийг сэргээж болно) дахин ашиглаж болно.

Дансны төлөвлөгөөг монгол банкны төлөвлөгөөнөөс үл хамааран дотооддоо шинээр кодолж өөрчилж болно, энэ нь хэрэв монгол банкны төлөвлөгөө өөрчлөгдвөл өөрийн дотоодын төлөвлөгөөгөө өөрчлөхгүйгээр лавлах сан дээрх монгол банкны харгалзах кодыг өөрчлөөд л дансны төлөвлөгөө нь шинэчлэгдэнэ гэсэн үг.



# **ГҮЙЛГЭЭ ӨНДӨРЛӨХ, ТАЙЛАН БАЛАНС ГАРГАХ МОДУЛЫН**
# ` `**ГАРЫН АВЛАГА**

` `Энэ нь өдрийн гүйлгээний баланс тайлан авах, гүйлгээний хаалт хийх зорилготой бөгөөд  гүйлгээний програмын нэг хэсэг юм. Програм дээр өдрийн гүйлгээний хураангуй болон дэлгэрэнгүй баланс гаргах, тэнцлийн бус гүйлгээний тайлан авах, гүйлгээний түүвэр авах, баланс шалгах, гүйлгээ өндөрлөх, валютын ханш тогтоох, ханшийн тэгшитгэл хийх, гүйлгээний төлөв хаах, нээх мөн дансны төлөвлөгөө өөрчлөх, лавлах сангууд засварлах зэрэг үйлдлүүд хийгдэнэ. 

Хэрэглэгчийн гарын авлага дараах хэсгүүдээс бүрдэнэ. Үүнд:

- Програмын тухай
- Баланс шалгах, өдрийн баланс авах
- Гүйлгээ өндөрлөх
- Валютын ханш тогтоох
- Гүйлгээ нээх/хаах
- Тайлан мэдээ – Өдөр тутмын мэдээ
- Тайлан мэдээ – Сар улирлын мэдээ
- Лавлах
- Ажиллах заавар

Програмын тухай. 	(page 1)

Өдрийн гүйлгээний эцэст тайлан баланс гаргаж, гүйлгээ өндөрлөх зориулалттай програм юм. Програмын үндсэн цэсийг харуулья.





Өдрийн гүйлгээний хаалт хийж, шинэ өдрийн гүйлгээ нээх процесс доорхи дарааллаар явагдана. Үүнд:

1. Өдрийн баланс шалгана
1. Гүйлгээний түүвэр, нябо журнал, хураангуй/дэлгэрэнгүй баланс зэргийг хэвлэж авна
1. Гүйлгээ өндөрлөх / 1-системийн төлөв шалгана, 2-гүйлгээ өндөрлөнө, 3-шинэ өдрийн гүйлгээ нээнэ, командуудыг дарааллаар нь ажилуулна /
1. Валютын ханш өөрчлөгдсөн бол ханшаа өөрчилж, ханшийн тэгшитгэл хийнэ
1. Гүйлгээний төлөв нээнэ

Гүйлгээ өндөрлөхийн өмнө нябо журнал, гүйлгээний түүвэр болон хураангуй,дэлгэрэнгүй баланс гаргаж хэвлэж авах хэрэгтэй, гэхдээ тухайн өдрөө хэвлэж аваагүй бол гүйлгээний түүвэр сонголтоор өмнөх өдрөөр нөхөж хэвлэж болно.

Мөн системийн хэмжээнд гүйлгээ сэргээх, өмнөх өдрийн гүйлгээ буцаах засварлах үйлдлийг тусгай тохиолдолд хийнэ, Backup цэсэнд гүйлгээ сэргээх команд байгаа.

Хэрэв гүйлгээг нээх үедээ гүйлгээний огноогоо андуурч буруу өгсөн бол, “гүйлгээний хураангуй” цэсэнд <гүйлгээний өдөр шинэчлэх> гэсэн команд байгаа, түүгээр өдрөө засаж болно.

Програм дахь үндсэн үйлдлийг нэг бүрчлэн тусад нь доор тайлбарлана.



Баланс тайлан авах. 	(page 2)

Тайлан байланс нь өдрийн гүйлгээний эцэст гардаг гүйлгээний талаарх зайлшгүй хэрэгцээт мэдээлэл юм, тиймэээс өдрийн тайлан балансын хураангуйг тогтмол хэвлэж хадгалж байх шаардлагатай. Тайлан байланс авах хэсгийн дэлгэц бүрийг тайлбарлая.

- Баланс шалгах (дэлгэц 1). Баланс шалгах системийн процедурыг ажиллуулна, энэ процедур нь гүйлгээ баланс зөв байгаа эсэх, ханш зөрүүтэй эсэх, тэглэх баланс зөв эсэх болон систем өндөрлөхөд бэлэн эсэхийг авто шалгана. 



- Балансын хураангуй. Тухайн өдрийн гүйлгээ балансын хураангуйлж харуулна (зурагт буй)
- Ханшийн зөрүү. Ханшийн зөрүүтэй данс байгаа эсэхийг шалгана, хэрэв ханш зөрүүтэй байвал нэрийн дансаар жагсаалт нь гарна
- Гүйлгээ үлдэгдэл. Тухайн өдрийн гүйлгээ балансд ямар нэгэн зөрүү байгаа эсэхийг шалгана, зөрүү нь жагсаалтаар гарна. (гүйлгээ үлдэгдэл нь зөрсөн данс байгаа эсэхийг шалгана)
- Балансын зөрүү. Тодорхой өдрийн хоорондох балансын эцсийн үлдэгдлийг дараа өдрийн эхний үлдэгдэлтэй харьцуулж шалгана, зөрүүг балансын дугаараар жагсаалтаар гаргана.


- Тэнцлийн гүйлгээний баланс (дэлгэц 2)
- Хураангуй баланс
- Дэлгэрэнгүй баланс (-нийт, -интервалаар)
- Гүйлгээ балансын түүвэр
- Ханшийн өөрчлөлтийн тайлан





Хураангуй баланс хэрхэн гаргасныг зурган дээр харуулав. Дэлгэц 2 дээрх <хураангуй баланс> сонголт хийж, <баланс гаргах> товчийг дарна, тэгэхэд тайлангийн тусдаа цонх нээгдэнэ. Бусад тайлангууд дээрх сонголтын адилаар хийгдэнэ.



- Тэнцлийн гадуурхи гүйлгээний баланс (дэлгэц 3)
- хураангуй
- дэлгэрэнгүй
- Балансын түүвэр (дэлгэц 4). Тэнцлийн гүйлгээний балансыг өмнөх өдрөөр авах боломжтой.

гэсэн дөрвөн тусдаа дэлгэцтэй.







Гүйлгээ өндөрлөх. 	(page 3)

Гүйлгээ өндөрлөх процесс нь өдрийн гүйлгээ балансын хаалт хийж, шинэ өдрийн гүйлгээ эхлэхэд бэлэн болгоно. Өдрийн гүйлгээний тайлан баланс авч шалгасны дараа гүйлгээ өндөрлөхөд бэлэн болно.

Дэлгэц-1


Цонхыг эхэлж нээхэд <Системийн төлөв шалгах> гэсэн товч идэвхтэй байна, доод талын 2 товч нь идэвхгүй байна,тэгээд <системийн төлөв шалгах> командаар гүйлгээ өндөрлөхөд бэлэн эсэхийг шалгана, хэрэв “гүйлгээ өндөрлөхөд бэлэн ” гэсэн мессеж гарвал 2 дахь команд нь өөрөө идэвхжинэ, өөр мессеж гарвал гүйлгээ өндөрлөхөд бэлэн биш байна гэсэн үг, гарсан мессежийн дагуу дараагийн үйлдэл хийх хэрэгтэй. 

Хэрэв гүйлгээ өндөрлөсөн бол “гүйлгээ өндөрлөсөн байна, шинэ өдрийн гүйлгээ нээнэ үү” гэсэн мессеж гарч, 3 дахь команд идэвхжинэ.

Дэлгэц 2. Гүйлгээ өндөрлөх хэсэг


Дээрх команд биелүүлэх явцад амжилттай хийгдэж буй процессийн дугаар гарч, дарааллаар нь алдаагүй хийгдэх ёстой. Хэрэв процесс амжилттай явагдсан бол мэдэгдэх цонх гарна, үгүй бол явцад нь алдааны мэдэгдэл гарна. Эхний 4 процесс нь гүйлгээ өндөрлөх үйлдэлд хамаарах ба сүүлийн backup хийх гэдэг нь системийн датабейс нөөц бэлдэнэ.

Гүйлгээ амжиллтай өндөрлөсөн бол эхний дэлгэц өрөө идэвхжинэ. Эндээс дахин <системийн төлөв шалгах> командыг ажилуулахад гүйлгээ өндөрлөсөн байна гэсэн мессеж гарна, энэ үед <гүйлгээ нөлөөлөх буюу өндөрлөх> товч идэвхгүй болж, <гүйлгээний шинэ өдөр нээх> гэсэн товч идэвхжинэ, энэ товчийг дарахад тусдаа дэлгэц гарах бөгөөд гүйлгээний өдрөө сонгож <гүйлгээ нээх> гэсэн командыг ажиллуул.

<гүйлгээний шинэ өдөр нээх> командыг ажилуулахад гүйлгээний шинэ өдөр нээх процесс програм өөрөө авто хийгдэнэ, гарнаас зөвхөн өдрөө сонгож өгөх хэрэгтэй.




Валютын ханш тогтоох, ханшийн тэгшитгэл хийх. 	(page 4)

Албан ханш. Албан ханшийн өөрчлөлт оруулах хэсэг бөгөөд <жагсаалт> товчийг дарахад валютын нэр, албан ханш болон ханш тогтоосон огноо зэрэг мэдээлэл жагсаалтаар гарна. 



Зурган дээр албан ханшийн өөрчлөлт оруулах явц харагдаж байна, тухайн валютын жагсаалт дээр очоод `Enter` товч дарах буюу <Албан ханш> гэсэн товчийг дарахад ханш оруулах жижиг цонх гарч ирнэ, энд шинэ ханш оруулаад ОК буюу `Enter` дарснаар шинэ ханшийн өөрчлөлт орно. Хэрэв тухайн өдрийн шинэ ханшаа оруулж дууссан бол ханшийн тэгшитгэл хийх хэсэг руу орох хэрэгтэй.

АНХААР. Албан ханш өөрчлөхөөс өмнө огноо гэсэн нүдэн дээрх он-сар-өдөр -г сайтар нягталж оруулах хэрэгтэй, ханшийн тэгшитгэл хийхэд энэ өөрчилж байгаа огноогоо оруулах болно. Энэ он сар өдөр нь системийн огноогоор авах тул таны компьютерийн огноо буруу байвал буруу байна гэсэн үг, тиймээс <огноо> гэсэн нүдэн дэх он-сар-өдөр байнга шалга.

Арилжааны ханш. Арилжааны ханшийн өөрчлөлт оруулах хэсэг бөгөөд <жагсаалт> товчийг дарахад валютын нэр, арижаагаар авах зарах ханш зэрэг мэдээлэл жагсаалтаар гарна.

Арилжааны ханш доор үзүүлсэн олон янз байна.

- Бэлэн авах / зарах
- Бэлэн бус авах/зарах
- Бэлэн ба б.бус авах/зарах

Ханш тэгшитгэл хийх. Албан ханшийн өөрчлөлт хийсний дараа ханш тэгшитгэх хэсэг руу орно. Валютын ханш өөрчилсөн огноо гэсэн нүдэнд албан ханш өөрчилсөн огноогоо ОнСарӨдөр гэсэн хэлбэрээр оруулна. Огноогоо оруулаад `enter` дарахад ханш өөрчлөгдсөн валют жагсаалтаар гарч ирнэ, эндээс <ханш тэгшитгэл хийх> товчийг дарахад ханшийн тэгшитгэлийн процедур ажиллана. Хэрэв процедур амжилттай биелсэн бол мессеж гарна, алдаатай бол алдааны мессеж гарна.



Жишээ нь, дэлгэцэнд 2003 оны 02-р сарын 11-ний өдрийн ханш тэгшитгэх байдлыг харуулсан, эндээс он сар өдрөө ямар бадлаар бияиж буйг сайн анхаарна уу.

Ханшийн тэгшитгэлийн процедур ажилуулахын өмнө ханшийн өөрчлөлтөө сайн хянаж үзэх хэрэгтэй, хэрэв өөрчлөлт буруу байвал албан ханш өөрчлөх хэсэг руу орж ханшийн өөрчлөлтөө дахин оруулж болно.


Гүйлгээ нээх/хаах. 	(page 5)

Датабейс сервер дээр гүйлгээ оруулахын өмнө системийн гүйлгээний төлөв шалгадаг, ингэхдээ 

дараах дарааллаар шалгана.

- т, системийн ерөнхий төлөв
- т, салбар нэгжийн гүйлгээний төлөв
- т, тухайн хэрэглэгчийн гүйлгээний төлөв

Гүйлгээний төлөв өөрчлөх дэлгэц.


<Хэрэглэгчийн төрөл> гэсэн сонголтоос гүйлгээний төлөв-г сонгоно, хэрэв системийн ерөнхий төлөв сонгосон бол доорх хоёр сонголт нь идэвхжихгүй, харин салбарын гүйлгээний төлөв-г сонгосон бол <салбарын код> гэсэн сонголтоос салбарын нэрийг сонгоно, харин хэрэглэгчийн гүйлгээний төлөв-г сонгосон бол <хэрэглэгчийн код> гэсэн сонголтоос хэрэглэгчийн нэрийг сонгоно.

Дээрх сонголтууд хийх үед идэвхтэй төлөвийг програм өөрөө авто шалгана, өөрөөр хэлбэл хэрэглэгчийн нэрийг сонгох үед тухайн хэрэглэгч ямар төлөвт байгааг авто шалгана.

Идэвхтэй төлөв 3 янз байгаа: нээлттэй, түр хаасан, гүйлгээ хаасан


Тайлан мэдээ гаргах. 	(page 6)

<Өдөр тутмын мэдээ> хэсэгт тухайн өдрийн байдлаар буюу өмнөх өдрөөр санхүүнийн баланс тэнцлийн мэдээ харах, орлогын тайлан, мөн санхүүгийн байгууллагын байвал зохих санхүүгийн үзүүлэлтүүд бүхий мэдээ тайлан гаргана.



<Сар улирлын мэдээ> хэсэгт тухайн тодорхой хугацааны хооронд санхүүгийн баланс тэнцлийн мэдээ, орлогын тайлан гаргахаас гадна, дор үзүүлсэн хэсэгт аж ахуйн нэгжийн татварын тайлангууд шууд гаргах боломжтой.





Мөн СЗХорооны бэлэн маягтын дагуу програмаас балансын үлдэгдлийг оруулах боломжтой.









Лавлах сангууд. 

Гүйлгээний хаалт хийх, өдрийн тайлан баланс авах зориулалттай энэ програм дээр гүйлгээний өндөр эрхтэй хэрэглэгч ажилллах бөгөөд өдөр тутмын гүйлгээтэй холбоотой, мөн дансны төлөвлөгөөтэй холбоотой лавлах сангаас мэдээлэл харах, засварлах боломжтой байдаг. Хэрэв дансны төлөвлөгөөнд өөрчлөлт орох, бүтээгдэхүүн үйлчилгээний нөхцөл өөрчлөгдөх үед эдгээр лавлах сангуудад өөрчлөлт хийнэ.

**Салбар нэгж**. Банкны хэмжээнд салбар нэгжүүдийн жагсаалт, тэдгээрийн тухай мэдээлэл

**Дансны төлөвлөгөө**. Бүртгэлийн системтэй холбоотой дансны төлөвлөгөөний сан

**Дотоодын дансны жагсаалт**. Програмаас авто хийгддэг гүйлгээнд ашигладаг дотоодын данснуудын жагсаалт агуулна, тухайлбал кассын данс, арилжааны орлогын, ханшийн тэгшитгэл, валютын болон төгрөгийн эх үүсвэрийн данс, замын чекийн данс гэх мэт

**Шимтгэлийн хүснэгт**. Програмаас авто хийгддэг шимтгэлийн гүйлгээнд ашигладаг дансны жагсаалт болон шимтгэлийн хувь хэмжээ, нөхцлийг агуулсан сан.

Ажиллах заавар. 

Программын үндсэн цэсэн дэх <тусламж> руу ороход системийн хэрэглэгчдэд зориулсан гарын авлага бүхий програм ажиллана, эндээс программын тухай,мөн програм дээр хэрхэн ажиллах заавар зэргийг тодорхой мэдэж болно. 

Системд нэвтрэхийн тулд хэрэглэгчийн нэр, нууц үг оруулж нэвтэрнэ, хэрэв програмд нэвтрэх үед салбар нэгжийн болон хэрэглэгчийн тухай мэдээлэл гарч ирэхгүй байвал програмын нэвтрэх тохируулгыг дахин хийх хэрэгтэй.

Програмтай ажиллаж байх үед ямар нэгэн алдаа, эсвэл мэдэхгүй асуудал, бэрхшээл гарвал тухайн ажиллаж байгаа дэлгэцэн дээрх <тусламж> товчийг дарна уу, эсвэл программын үндсэн цэсэн дэх <тусламж> руу орж болно, энд тухайн команд, тухайн үйлдлийн талаарх тайлбар, ажиллах заавар байгаа.

**САНАМЖ!** 

- Тайлан балансаа гаргахын өмнө гүйлгээний ерөнхий төлөвийг хаах хэрэгтэй.
- Гүйлгээ өндөрлөхийн өмнө тайлан балансаа бүгдийг авч, мөн шалгах хэрэгтэй
- Гүйлгээ өндөрлөхийн өмнө <баланс шалгах> командыг ажилуулж бай
- Гүйлгээ өндөрлөх процесийг анхааралтай явуулж байх хэрэгтэй
- Гүйлгээ өндөрлөсний дараа програмаас гарахгүйгээр гүйлгээний шинэ өдөр нээх командыг биелүүл
- Гүйлгээний backup буюу нөөцийг байнга хийж бай
- Лавлах сангуудын мэдээллийг засварлахдаа хянуур байх хэрэгтэй
















# **СИСТЕМИЙН ХЭРЭГЛЭГЧИЙЭ ХЭРЭГЛЭГЧИЙН БҮРТГЭЛ**

Энэ нь хэрэглэгч шинээр бүртгэх, хэрэглэгчийн эрх тогтоох, гүйлгээний эрх олгох, датабэйс сервер дээрх өгөгдлийн хуваарилалт болон системд нэвтэрсэн талаарх лог файл бүртгэх зэрэг үйлдлүүд хийнэ. Системд ажиллаж байгаа хэрэглэгч нь группд хуваагдах бөгөөд түүний дагуу системд ямар үйлдэл хийх, программын ямар цэсэнд хандах, ямар мэдээлэл авах зэргээр системд оролцоно. 



Хэрэглэгч бүртгэх.

Энэ програмд системд нэвтрэх эрхтэй хэрэглэгчийг шинээр бүртгэх, засварлах зэрэг үйлдлүүд хийгдэнэ. Энэ програм руу зөвхөн администр эрхтэй хэрэглэгч нэвтрэх бөгөөд тухайн хэрэглэгчийн мэдээллийг засварлахдаа анхааралтай хандах хэрэгтэй. Тухайлбал хэрэглэгч устгах, хэрэглэгч нэр ID солих зэрэг үйлдлийг болгоомжтой хийх хэрэгтэй, хэрэв тухайн хэрэглэгч системд өмнө нь ажиллаж байсан, өөрөөр хэлбэл гүйлгээ хийж байсан бол түүний мэдээллийг устгаж болохгүй, Харин хэрэглэгчийн эрх, системд оролцох эрх, цэсний эрх, групп зэрэг мэдээллийг өөрчилж болно.

Хэрэглэгчийн жагсаалт. Програмын удирдагч->хэрэглэгч цэс рүү ороход дараах дэлгэц нээгдэх ба энэ тухайн системд байгаа бүх хэрэглэгчийн жагсаалт харагдана. Жагсаалтын баруун талын командын тусламжтайгаар хэрэглэгчийн мэдээллийг засварлана.



Хэрэглэгчийн мэдэээлэл засварлах. Хэрэглэгчийн үндсэн мэдээллийг оруулсны дараа дэлгэцний доор байгаа командын тусламжтайгаар хэрэглэгчийн системд хандах эрхийг тогтооно, эдгээр товчийг дарахад тусдаа дэлгэц нээгдэнэ.



Цэсний эрх.


Энэ нь ямар програмын ямар цэсэнд ажиллах эсэхийг хуваарилана. Project1 гэдэг нь гүйлгээний програм, Project2 нь харилцагч бүртгэх, данс нээх програм, Project3 нь гүйлгээ баланс авах өдрийн хаалт хийх програм гэх мэт.

Тухайн цэсний жагсаалт дээр очоод space товчийг дарах буюу эрх өгөх товчийг дарахад зураг идэвхжинэ, энэ нь тухайн цэсэнд хандах эрхтэй гэсэн үг. Харин space товчийг дахин дарах буюу эрх цуцлах товчийг дарахад зураг нь харагдахгүй, энэ цэсэнд хандах боломжгүй гэсэн үг. Тухайн цэсний жагсаалтыг нэг бүрчлэн гүйлгэж шалгасан бол <хадгалах> товч дарж гарна, харин засварласан хэсэгээ хүчингүй болгох бол <болих> команд ажиллуул.






Системд оролцох эрх.	Хэрэглэгчийн гүйлгээ оруулах, данс нээх, харилцагчийн мэдээлэл засварлах, дансны мэдээлэл авах гэх мэт үйлдлүүдийг эрхийг нээх/хаах


Ажиллах цаг.


Хэрэглэгчийн групп.




<Удирдагч> цэсэнд хандах эрх тодорхой эрхтэй хэрэглэгч байна, хэрэглэгч бүртгэхээс гадна лог тайлан харах, гүйлгээний залруулга хийх, орлого зарлагын хаалт хийх зэрэг ажилбарууд багтана.

Вальютын ханш

Гүйлгээ өндөрлөх

Зээлийн хүү хуримтлуулах

Зээлийн ангилал шилжүүлэх

Орлого/Зарлага хаалт

Гүйлгэээний журнал

Баланс оруулах

Гүйлгээний хураангуй

1. Гүйлгээний баланс шалгах – Шалгах, Тэнцлийн гүйлгээ, Тэнцлийн бус гүйлгээ, Түүвэр балансуудыг Хураангуй, Дэлгэрэнгүйгээр авч тулгана.
1. Зээлийн хүү хуримтлуулах
1. Гүйлгээ хаах
1. Шаардлагатай тайлангуудаа авах
   1. Өдрийн хуулга 
   1. Касс харилцахын хуулга
   1. Нябо журнал
   1. Гүйлгээний баримт
1. Өдөр өндөрлөх
1. Өдөр эхлүүлэх
1. Ханшийн өөрчлөлт хийх
1. Ханшийн тэгшитгэлийн гүйлгээ хийх
1. Гүйлгээ нээх


Теллерийн програм	хуудас 47 	Ажиллах заавар	
