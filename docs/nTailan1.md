---
title: ДАНСНЫ ҮЛДЭГДЭЛ, ХУУЛГА 
---

<details>
    <summary>Нэрийн дансны хуулга</summary>
Харилцагчийн нэрийн дансны  тодорхой  хугацааны хоорондох гүйлгээг хуулга хэлбэрээр харуулна. Энэ нь өдрийн ба өмнөх өдрөөр гэсэн сонголттой. Өдрийн гэдэгт зөвхөн тухайн өдөр хийгдсэн гүйлгээний хуулга гаргана. Харин өмнөх өдрөөр гэдэгт гараас оруулсан огнооны хоорондох гүйлгээний хуулга гаргана.
 Нэрийн дансны хуулга нь тодорхой өдрийн хоорондох харилцагчийн дансны бүхий л гүйлгээг дэлгэрэнгүй байдлаар харуулах ба уг дансанд шилжүүлгээр орж ирсэн бол аль банкны, ямар данс, ямар нэрээр ирсэн гэдгийг давхар харуулдаг.
 Өдрийн хуулга сонголт хийсэн үед огнооны сонголт хийхгүй, `дансны дугаар` нүдэнд дансаа оруулаад `хуулга` командыг ажиллуулна. Харин өмнөх өдрөөр гэсэн сонголт хийсэн үед дансны дугаар оруулахаас гадна эхлэх, дуусах огноог зураг дээр харуулсан байдлаар оруулна. 

![img alt](/img/img23.png)
 
</details>

<details>
    <summary>Өдрийн хуулга</summary>
Тухайн өдөр гүйлгээнд орсон бүх дансны хуулгыг бүх төрлөөр нь, янз бүрээр гаргаж авна. Өдрийн хуулга дэлгэцэн дээрх үндсэн сонголтоос хамаарч өөр дэлгэцийн сонголт гарна.

![img alt](/img/img24.png)
</details>

<details>
    <summary>Өдрийн хуулга</summary>
Тухайн өдөр гүйлгээнд орсон бүх дансны хуулгыг бүх төрлөөр нь, янз бүрээр гаргаж авна. Өдрийн хуулга дэлгэцэн дээрх үндсэн сонголтоос хамаарч өөр дэлгэцийн сонголт гарна.
</details>


**Нябо журнал.** Тухайн өдрийн гүйлгээний нябо журнал буюу дэлгэрэнгүй хуулгыг төв, салбар нэгж, гүйлгээ хийсэн хэрэглэгч гэсэн сонголтоор гаргана. Хэрэглэгчээр гэсэн сонголт нь зөвхөн тухайн хэрэглэгчийн хийсэн гүйлгээг шүүж нябо-журнал хэлбэрээр харуулна. Салбар нэгжийн гэсэн сонголт нь тухайн салбарын хэд хэдэн хэрэглэгчийн гүйлгээг нэгтгэж гаргана гэсэн үг. Нийт гүйлгээгээр гэдэг нь өдрийн бүх гүйлгээ, балансаар гарна.
 


**Түүвэр хуулга** Тухайн өдөр гүйлгээнд орсон бүх дансны жагсаалтыг түүвэр хуулга цонхонд харуулна. Эндээс нөгөө талын нүд рүү хуулга авах дансаа ялгах хэрэгтэй. Ингэхдээ уг жагсаалтаас нэг нэгээр нь сонгосон ч болно, эсвэл бүлэг дансаар, дансны интервалаар, бүх дансаар гэж сонгож болно. Мөн энд 3 сонголт байгаа, үүнд түүвэр хуулга, дотоодын дансны хуулга, нэрийн дансны хуулга. 
Түүвэр хуулга нь сонгосон данснуудад гарсан гүйлгээг нябо журнал хэлбэртэй түүвэрлэж харуулна, дотоодын дансны хуулга нь жагсаалт дахь  данс тус бүрийн хуулгыг нэг нэгээр нь гаргана, нэрийн дансны хуулга нь  жагсаалтад данс тус бүрийн хуулгыг тус тусад нь гаргаж шууд принтер лүү илгээнэ.

 

**Нэг дансны хуулга**
 
 Ямар нэг дансны тухайн өдрийн гүйлгээний хуулга гаргана, энэ нь ихэвчлэн дотоодын дансны хуулга авахад зориулагдсан. `Нэрийн дансны хуулга`-с дебет, кредит талаар, төгрөг валютын дүнгээр, харьцсан данстай  гардгаараа ялгаатай.

# **Жагсаалт**

-	**Хэрэглэгчийн жагсаалт** Өдрийн гүйлгээний сангаас зөвхөн тухайн хэрэглэгчийн хийсэн бүх гүйлгээг жагсаалт байдлаар гаргана, үүнийг багцалсан мемориалын ордер гэж нэрлэдэг.
-	**Харьцсан дансаар** Гүйлгээнд орсон дансны бүлгээр эсвэл дансаар нь шүүлт хийж, тухайн данстай харьцсан гүйлгээг жагсаалт байдлаар гаргана. Ингэхдээ тухайн дансны дебет эсвэл кредит аль талаараа харьцсан гэдгийг гараас сонголт хийнэ. 
-	**Кассын зарлагын жагсаалт** Энэ валютын бэлэн ба бэлэн бус арилжаагаар төгрөгийн болон валютын кассаас ямар гүйлгээ гарсныг жагсаалтаар харуулна. Өөрөөр хэлбэл валют худалдаж авсан бол хэчнээн төгрөг зарлагадсан, валют худалдсан бол хэчнээн валют зарлагадсан гэдгийг дүнгээр нь валют тус бүрээр нь бүлэглэж гаргана.



 
-	Зурган дээр, харьцсан дансны жагсаалт авах тайланг харуулсан байна. Жишээ нь: кредит талдаа 4113 бүхий балансын данстай харьцсан, дебет нь 2301-той харьцсан жагсаалт авна гэх мэт

**Гүйлгээний түүвэр**
`Өдрийн хуулга` дээр авсан хуулга, тайлангуудыг өмнөх өдрөөр, эсвэл тодорхой хугацааны хоорондох байдлаар авах боломж бүрдүүлнэ.

Дансны дундаж үлдэгдэл

Тодорхой хугацааны хоорондох тухайн дансны үлдэгдлийн дундажийг гаргана, дансны дундаж үлдэгдэл нь тухайн хугацаанд хэр зэрэг тогтвортой үлдэгдэлтэй байсныг харуулах үзүүлэлт юм. Энд дансны дундаж үлдэгдэл бодохоос гадна дундаж үлдэгдэлд хүү тооцож, авто гүйлгээ хийх боломжтой. 

Дундаж бодох дансыг бүлэг, интервалаар шүүх ба үлдэгдлийн хязгаарыг тогтоож өгч болно. Тухайлбал, Иргэдийн төгрөгийн харилцах гэсэн бүлгийн, 10 сая-аас их дундаж үлдэгдэл бодож болох жишээтэй. Хугацааны интервалыг ямар ч байдлаар (өдөр,сар, жил гэх мэт) өгч болох ба тэр хоорондох өдрийг “хуваагч”-р тохируулж болно.

Дундаж үлдэгдлийг нэг өдрөөр (эхлэх ба дуусах огноо нь ижил), хуваагч нь нэг бол тухайн үеийн дансны үлдэгдэл гарна, өнөөдрөөр гэж бодвол өнөөдрийн дэлгэрэнгүй үлдэгдэл байна. Дансны жагсаалтыг хэвлэх командаар репорт байдлаар харж болно, хэвлэж болно.

ГҮЙЛГЭЭНИЙ ХАЙЛТ
Гүйлгээний  хайлтыг гүйлгээ өндөрлөх болон түүвэр байдлаар хяналтаар ашиглах тул Гүйлгээ өндөрлөх менюгээр орж Гүйлгээний журналаас харахыг анхаарна уу! 
Тухайн өдрийн болон өмнөх өдрийн гүйлгээнээс хайлт хийх зориулалттай дэлгэц юм. Өмнөх өдрийн гүйлгээ хайх тохиолдолд дэлгэрэнгүй  хайлтаас эсвэл хүснэгтийн толгой хэсэгт огноогоо өгч хайна, энэ нь нэг өдрийн болон тодорхой өдрийн хоорондох гүйлгээнээс шүүлт хийх боломжтой. Гүйлгээний хайлт дээр үндсэн өгөгдлөөс гадна салбар нэгж, хэрэглэгч, гүйлгээний төрөл болон авизийн өгөгдлөөр хайлт хийх боломжтой.
 

Зурган дээр гүйлгээний үндсэн өгөгдлүүдээр хайх эхний дэлгэцийг харуулав. 
ID. Гүйлгээний бичлэгийн дугаараар хайлт хийнэ гэсэн үг.
ДЕБЕТ. Дебет дансны дугаараар эсвэл дебет балансаар хайна
КРЕДИТ. Кредит дансны дугаараар эсвэл кредит балансаар хайна
ДҮН. Төгрөгийн эсвэл валютын дүнгээр хайна
Нэгж. Валютын кодоос сонголт хийж хайна. Төгрөг бол MNT 

Хайлтын үр дүнд бичлэг олдсон бол бичлэгийн тоо, гүйлгээний дүнгийн нийлбэр(төгрөг ба валютаар) дэлгэцний доод талд гарна. Гүйлгээний жагсаалтаас аль нэгийг нь идэвхжүүлж тухайн гүйлгээний талаар дэлгэрэнгүй байдлаар харах, мөн гүйлгээний баримт хэвлэх, гүйлгээ буцаах зэрэг үйлдлүүд хийх боломжтой. :  Дэлгэрэгүй хайлтын талбарууд өгөгдлийн сангийн нэрээр харагддаг тул англи болон монгол нэршилийг холилдож харагдах боломжтойг анхаарна уу
