---
title: Дансны үлдэгдэл, хуулга
---

## Нэрийн дансны хуулга
---
![img alt](/img/img23.png)
:::info Мэдээлэл
 Нэрийн дансны хуулга нь тодорхой өдрийн хоорондох харилцагчийн дансны бүхий л гүйлгээг дэлгэрэнгүй байдлаар харуулах ба уг дансанд шилжүүлгээр орж ирсэн бол аль банкны, ямар данс, ямар нэрээр ирсэн гэдгийг давхар харуулдаг.
:::
Харилцагчийн нэрийн дансны тодорхой хугацааны хоорондох гүйлгээний хуулгыг  
- **Өдрийн:** зөвхөн тухайн өдөр хийгдсэн гүйлгээний хуулга
- **Өмнөх өдрөөр:** гараас оруулсан огнооны хоорондох гүйлгээний хуулга гэсэн хэлбэрээр харуулна.

:::caution Анхаар
 Өдрийн хуулга сонголт хийсэн үед огнооны сонголт хийхгүй `дансны дугаар` нүдэнд дансаа оруулаад `хуулга` командыг ажиллуулна. Харин өмнөх өдрөөр гэсэн сонголт хийсэн үед дансны дугаар оруулахаас гадна эхлэх, дуусах огноог оруулна. 
:::
![img alt](/img/img24.png)

## Өдрийн хуулга
---
:::info мэдээлэл
Тухайн өдөр гүйлгээнд орсон бүх дансны хуулгыг бүх төрлөөр нь, янз бүрээр гаргаж авна. Өдрийн хуулга дэлгэцэн дээрх үндсэн сонголтоос хамаарч өөр дэлгэцийн сонголт гарна.
:::

### Нябо журнал:
Тухайн өдрийн гүйлгээний нябо журнал буюу дэлгэрэнгүй хуулгыг 
- **Нийт гүйлгээгээр** _(Өдрийн бүх гүйлгээ, балансаар)_
- **Салбарын гүйлгээгээр** _(Тухайн салбарын хэд хэдэн хэрэглэгчийн гүйлгээг нэгтгэж)_
- **Хэрэглэгчээр** _(Зөвхөн тухайн хэрэглэгчийн хийсэн гүйлгээ)_ шүүж нябо-журнал хэлбэрээр харуулна. 
 
![img alt](/img/img25.png)

### Нэг дансны хуулга:
Ямар нэг дансны тухайн өдрийн гүйлгээний хуулга гаргана. Ихэвчлэн дотоодын дансны хуулга авахад зориулагдсан. `Нэрийн дансны хуулга`-с дебет, кредит талаар, төгрөг валютын дүнгээр, харьцсан данстай гардгаараа ялгаатай.
 
 ![img alt](/img/img27.png)

### Жагсаалт:
-	**Хэрэглэгчийн гүйлгээний** Өдрийн гүйлгээний сангаас зөвхөн тухайн хэрэглэгчийн хийсэн бүх гүйлгээг жагсаалт байдлаар гаргана. Үүнийг багцалсан мемориалын ордер гэж нэрлэдэг.
-	**Харьцсан дансаар** Гүйлгээнд орсон дансны бүлгээр эсвэл дансаар нь шүүлт хийж, тухайн данстай харьцсан гүйлгээг жагсаалт байдлаар гаргана. Ингэхдээ тухайн дансны дебет эсвэл кредит аль талаараа харьцсан гэдгийг гараас сонголт хийнэ. 
-	**Кассын зарлагын жагсаалт** Энэ валютын бэлэн ба бэлэн бус арилжаагаар төгрөгийн болон валютын кассаас ямар гүйлгээ гарсныг жагсаалтаар харуулна. Өөрөөр хэлбэл валют худалдаж авсан бол хэчнээн төгрөг зарлагадсан, валют худалдсан бол хэчнээн валют зарлагадсан гэдгийг дүнгээр нь валют тус бүрээр нь бүлэглэж гаргана.
>
 ![img alt](/img/img28.png)
_**Зургийн тайлбар:** Кредит талдаа 4113 бүхий балансын данстай харьцсан дебет нь 2301-той харьцсан дансны жагсаалт авах тайланг харуулсан байна._

## Гүйлгээний хайлт
___ 
:::info Мэдээлэл
Тухайн өдрийн болон өмнөх өдрийн гүйлгээнээс хайлт хийх зориулалттай дэлгэц юм. 
:::
>
Өмнөх өдрийн гүйлгээ _(нэг өдрийн болон тодорхой өдрийн хоорондох гүйлгээнээс шүүлт хийх)_ хайх тохиолдолд дэлгэрэнгүй хайлтаас эсвэл хүснэгтийн толгой хэсэгт огноогоо өгч хайна. Гүйлгээний хайлт дээр үндсэн өгөгдлөөс гадна салбар нэгж, хэрэглэгч, гүйлгээний төрөл болон авизийн өгөгдлөөр хайлт хийх боломжтой.

:::caution Анхаар
Гүйлгээний  хайлтыг гүйлгээ өндөрлөх болон түүвэр байдлаар хяналтаар ашиглах тул **`Гүйлгээ өндөрлөх`** цэсээр орж **`Гүйлгээний журнал`**-аас харахыг анхаарна уу!
:::

  ![img alt](/img/img29.png)

Зурган дээр гүйлгээний үндсэн өгөгдлүүдээр хайх эхний дэлгэцийг харуулав. 
- **ID:** Гүйлгээний бичлэгийн дугаараар хайлт хийнэ гэсэн үг.
- **Дебет:** Дебет дансны дугаараар эсвэл дебет балансаар хайна
- **Кредит:** Кредит дансны дугаараар эсвэл кредит балансаар хайна
- **Дүн:** Төгрөгийн эсвэл валютын дүнгээр хайна
- **Нэгж:** Валютын кодоос сонголт хийж хайна. Төгрөг бол MNT 


> Хайлтын үр дүнд бичлэг олдсон бол бичлэгийн тоо, гүйлгээний дүнгийн нийлбэр _(төгрөг/валютаар)_ дэлгэцийн доод талд гарна. Гүйлгээний жагсаалтаас аль нэгийг нь идэвхжүүлж тухайн гүйлгээний талаар дэлгэрэнгүй байдлаар харах, гүйлгээний баримт хэвлэх, гүйлгээ буцаах зэрэг үйлдлүүд хийх боломжтой.

:::caution Санамж
Дэлгэрэнгүй хайлтын талбарууд өгөгдлийн сангийн нэрээр харагддаг тул англи болон монгол нэршлүүд холилдож харагддаг.

:::